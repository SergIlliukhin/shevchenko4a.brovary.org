---
title: "Про надання повноважень голові правління ОСББ"
date: 2012-01-13
categories: 
  - "general"
tags: 
  - "горадминистрация"
  - "двор"
  - "дом"
  - "осбб"
---

![](http://shevchenko4a.brovary.org/wp-content/uploads/2012/01/KUpAP.jpg "КУпАП")На минулому засіданні виконкому Броварської міської ради 10 січня 2012 року було прийнято рішення, що стосується нашого будинку: [текст рішення на сайті Броварської міської ради](http://brovary-rada.gov.ua/rіshennya-vikonavchogo-komіtetu-16 "Про наділення окремими повноваженнями").

БРОВАРСЬКА МІСЬКА РАДА КИЇВСЬКОЇ ОБЛАСТІ ВИКОНАВЧИЙ КОМІТЕТ РІШЕННЯ від 10 січня 2012 № 17 м.Бровари

**Про наділення окремими повноваженнями посадових осіб**

Розглянувши лист правління ОСББ «Шевченко 4-А» від 12.12.2011р. за вих.№1112-1201 «Щодо наділення окремими повноваженнями», з метою зменшення причин та умов, що сприяють вчиненню адміністративних правопорушень у сфері житлово-комунального господарства та благоустрою, керуючись пунктом 2 частини 1 ст.255 Кодексу України про адміністративні правопорушення та п.б ст.30 Закону України "Про місцеве самоврядування в Україні", виконком міської ради <!--more-->

ВИРІШИВ:

1\. Уповноважити голову правління ОСББ «Шевченко 4-А» на складання протоколів про адміністративні правопорушення за статтями 150, 151, 152, 153, 154 Кодексу України про адміністративні правопорушення в житловому будинку, що розміщений у місті Бровари по вул.Шевченка, 4-А та на прибудинковій території вказаного житлового будинку. 2. Контроль за виконанням даного рішення покласти на заступника міського голови Голубовського Г.П.

Міський голова І.В.Сапожко -----

Голову правління ОСББ "Шевченко 4-А" уповноважили на складання протоколів про [адміністративні правопорушення](http://search.ligazakon.ua/l_doc2.nsf/link1/KD0005.html "КУпАП") за наступними статтями: **Стаття 150.** Порушення правил користування жилими будинками і жилими приміщеннями **Стаття 151.** Самоправне зайняття жилого приміщення **Стаття 152.** Порушення державних стандартів, норм і правил у сфері благоустрою населених пунктів, правил благоустрою територій населених пунктів **Стаття 153.** Знищення або пошкодження зелених насаджень або інших об'єктів озеленення населених пунктів **Стаття 154.** Порушення правил тримання собак і котів

Але, звичайно, сподіваємось, що застосовувати дані повноваження не доведеться.
