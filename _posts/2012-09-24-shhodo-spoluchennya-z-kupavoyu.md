---
title: "Щодо сполучення з Купавою"
date: 2012-09-24
categories: 
  - "committee"
tags: 
  - "andriyevskiy"
  - "bazishin"
  - "brovari"
  - "kupava"
---

[![](/wp-content/uploads/2012/09/IMG_9953.jpg "IMG_9953")](/wp-content/uploads/2012/09/IMG_9953.jpg)Думаю, багато хто помітив, що встановлення сходів між ЖК Купава та ОСББ Шевченко 4-А закінчено і пророблено дірку у паркані для проходу.

"Кришували" процес депутати Броварської міської ради Петро Базишин та Вадим Андрієвський - мешканці ЖК Купава. Докладніше про те, як прибудинковий конфлікт мешканців мікрорайону депутат розсудив на власну користь [гарно описано на "Маєш Право Знати"](http://pravo-znaty.org.ua/pobutoviy-konflikt-meshkantsiv-mikrorayonu-deputat-rozsudiv-na-vlasnu-korist/).

Звичайно, як сходи поставили, так їх можна і зрізати. Питання в іншому: нам, мешканцям будинку ОСББ "Шевченко 4-А" необхідно самостійно визначитись з тим, як нам буде зручніше. Наразі думки мешканців розділилися:

\- одна частина мешканців - ЗА те, щоб можна було швиденько ходити до двору Купави: там багато у кого живуть родичі, друзі, дитячий майданчик сучасніший, та ще й автівку можна припаркувати і повернутися швиденько додому; <!--more-->

\- інша частина - ПРОТИ, адже пам'ятають купи сміття, які ми не встигали вивозити. Говорячи мовою цифр, витрати на вивіз сміття зменшились з 1500 до 1000 грн на місяць після ліквідації проходу. Та й жити у прохідному дворі менш затишно.

\- є й третя точка зору - точка зору бізнесу (магазин, який у нас відкрився). Вони дуже ЗА те, щоб через наш двір проходило більше людей, які б частіше заходили до магазину.

У серпні 2011 року противники проходу [вирішили його перекрити](http://shevchenko4a.brovary.org/protokol-sobraniya-04-08-2011/ "Протокол собрания 04.08.2011"), а тепер активувалися захисники проходу, написавши навіть листа до міського голови Ігоря Сапожка з проханням про підтримку.

[![](/wp-content/uploads/2012/09/zvernennya.jpg)](/wp-content/uploads/2012/09/zvernennya.jpg)

Із особистого спілкування точно знаю, що і прихильників, і противників проходу серед нас досить багато. Для когось сплатити додаткові 500 грн щомісяця не проблема, хтось взагалі не сплачує внесків, тому йому байдуже - у кожного свої міркування.

Правління ОСББ рішень з цього приводу не ухвалювало. У будь-якому випадку вважаю, що діяти необхідно виключно у правовій площині, а не так, як [звикли діяти](http://shevchenko4a.brovary.org/gorodskaya-vlast-litsom-k-lyudyam/ "Городская власть — лицом к людям?") наші броварські депутати.

Будуть ідеї з цього приводу - пишіть!

_**Сергій Іллюхін**_
