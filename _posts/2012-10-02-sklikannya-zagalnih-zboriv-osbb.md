---
title: "Скликання загальних зборів ОСББ"
date: 2012-10-02
categories: 
  - "general"
tags: 
  - "zagalni-zbori"
  - "осбб"
---

[![](/wp-content/uploads/2012/10/osbb_meeting.jpeg "Загальні збори ОСББ")](/wp-content/uploads/2012/10/osbb_meeting.jpeg)**7 листопада 2012 року о 19:00 відбудуться загальні збори ОСББ "Шевченко 4 А"**

Згідно п.5.1 Статуту ОСББ "Шевченко 4 А" чергові загальні збори скликаються правлінням, повідомлення про проведення загальних зборів вручається кожному члену об'єєнання під розписку або шляхом поштового відправлення (рекомендованим листом) не пізніше ніж за 14 днів до дати проведення загальних зборів (тобто, не пізніше 24 жовтня).

### Орієнтовний порядок денний загальних зборів (буде оновлюватись - давайте пропозиції)

**Загальне**

- 1\. Заслуховування звіту голови ОСББ "Шевченко 4 А" Шафоростова В.Д. **\- 2/3**
- 2\. Заслуховування звіту голови ревізійної комісії ОСББ "Шевченко 4 А" Мороз О.Й. **\- 2/3**
- 3\. Про виключення злісних неплатників із членів об'єднання (згідно п.10.6 Статуту) **\- 2/3**
- 4\. Про формування складу правління об'єднання (про обрання кандидатур до правління, про виключення кандидатур з правління); **\- 2/3** _Згідно пропозицій, що надходитимуть_
- 5\. Про формування складу ревізійної комісії; **\- 2/3** _Згідно пропозицій, що надходитимуть_

**Фінансова діяльність та використання майна** <!--more-->

- 6\. Про прийняття будинку на баланс та уповноваження голови правління ОСББ "Шевченко 4-А" представляти інтереси ОСББ "Шевченко 4-А" у суді. **\- 3/4** _Прийняти на баланс ОСББ "Шевченко 4-А" житловий комплекс будинку за адресою м. Бровари, вул. Шевченка, 4-А та уповноважити голову правління ОСББ "Шевченко 4 А" представляти інтереси об'єднання у суді щодо вирішення даного питання;_
- 7\. Про затвердження розміру та порядку перерахунку загальнообов'язкових платежів у випадку неможливості обслуговування будинку у повному обсязі **\- 3/4** _Питання щодо порядку перерахунку нарахованих загальнообов'язкових платежів у разі, якщо деякі послуги не надавалися - зокрема, щодо відсутності електроенергії та непрацюючих ліфтів_
- 8\. Про затвердження кошторису ОСББ "Шевченко 4 А" починаючи з 2013 року та встановлення розміру загальнообов'язкових платежів на обслуговування та ремонт неподільного та загального майна; **\- 3/4** _Проект кошторису буде викладено незабаром_
- 9\. Про відкриття окремих рахунків для накопичення коштів ремонтного та резервного фондів **\- 2/3** _Для накопичення коштів на ремонт неподільного та загального майна і термінового усунення збитків, що виникли в результаті аварій чи непередбачених обставин, в обов'язковому порядку створюються ремонтний та резервний фонди об'єднання. Кошти цих фондів акумулюються на рахунку об'єднання у банківських установах і використовуються виключно за цільовим призначенням._
- 10\. Про нарахування пені за несвоєчасну сплату загальнообов'язкових внесків; **\- 3/4** _Розмір буде обговорено. Скажімо, нараховувати пеню 1% за кожен місяць у разі затримки більше, ніж на 3 місяці_
- 11\. Про надання дозволу на передачу частини підвальних приміщень у використання третіми особами та встановлення розміру компенсації (участі в обслуговуванні та ремонті неподільного та загального майна членів ОСББ); **\- 3/4** _До правління надійшла пропозиція взяти в оренду частину офісного приміщення (праву кімнату) із відповідною компенсаціює на рахунок об'єднання - орієнтовно 50 грн / кв.м._
- 12\. Про облаштування парковки з індивідуальними парковочними місцями, затвердження порядку розподілу і використання парковочних місць та компенсації за їх використання; **\- 3/4** _Пропонується облаштування 10-12 паркомісць з блокіраторами та крівлею на ділянці біля сміттєвих баків вздовж паркану з Тепломережею - на правах оренди. За використання (оренду) таких місць пропонується встановити розмір компенсації 200 грн/місяць. У разі, якщо бажаючих буде більше, ніж місць, пропонується провести жеребкування;_

**Різне**

- 13\. Про укладання договору оренди земельної ділянки; **\- 3/4** _Нам потрібно укласти договір оренди на нашу ділянку_
- 14\. Щодо проходу мешканців та відвідувачів ЖК "Купава" через прибудинкову територію ОСББ "Шевченко 4-А"; **\- 3/4** _Потрібно визначитись із єдиним рішенням - запросимо і голову ОСББ Купави_
- 15\. Щодо необхідності встановлення шлагбауму на в'їзді у двір **\- 3/4**
- 16\. Обговорення скарг щодо встановлених лавочок біля магазину "МарциПан" **\- 2/3**
- 17\. Про створення комісії по інвентаризації підсобних приміщень та визначення порядку компенсації за використання загального майна ОСББ "Шевченко 4 А"; **\- 2/3** _Є пропозиція ввести оплату за індивідуальне використання загального майна (облаштування кладовок), інакше мешканці, які не облаштовували кладовки, обмежені у своїх правах і не мають жодної компенсації_

**2/3** та **3/4** - це кількість голосів, які згідно статуту необхідні для ухвалення рішення

### Увага! Попередні збори

> **15 жовтня 2012 року о 19:00** відбудуться попередні збори, де ми розпочнемо обговорення вказаних питань. Також членам ОСББ будуть вручені під розписку письмові запрошення на загальні збори 7 листопада 2012 року.
