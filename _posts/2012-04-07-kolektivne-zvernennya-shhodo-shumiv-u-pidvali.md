---
title: "Колективне звернення щодо шумів у підвалі"
date: 2012-04-07
categories: 
  - "general"
tags: 
  - "водоснабжение"
  - "меркурий"
  - "nasos"
  - "осбб"
  - "подвал"
---

![](http://shevchenko4a.brovary.org/wp-content/uploads/2012/04/shumi-u-pidvali.jpg "шуми у підвалі")З моменту введення будинку в експлуатацію у підвалі спостерігаються постійні шуми та вібрації насосів водопостачання. Викликане це дешевим обладнанням, яке було встановлене забудовником - ТОВ БДБК "Меркурій" та його некоректним монтажем. І відчуваються ці шуми не лише у квартирах мешканців перших поверхів, вночі глухі стуки чутно навіть на шостих-сьомих поверхах будинку.

У 2010 році працівники ТОВ БДБК "Меркурій" зробили першу спробу усунути шуми - вони встановили пінопластиролові плити на стелі підвалу, однак жодного ефекту це не дало.

Восени минулого року до вирішення цієї проблеми мешканцями залучалися представники "Держенергонагляду", які [надали припис забудовнику](http://shevchenko4a.brovary.org/o-vibratsiyah-nasosov-v-podvale/ "О вибрациях насосов в подвале") - ТОВ БДБК "Меркурій" провести роботи по усуненню понаднормових шумів у підвалі будинку. <!--more-->"Меркурій" даний припис проігнорував.

Після звернення мешканців будинку до міського голови у кінці 2011 року до роботи долучились спеціалісти КП "Броваритепловодоенергія". Було проведено заміну зворотних клапанів: замість фланцевих були встановлені різьбові, було встановлено одну вібровставку. В результаті виконаних робіт рівень шумів дещо зменшився, однак основну причину шумів все ж ліквідовано не було: удари насосів все так же мають місце. Як повідомляють мешканці, у деяких квартирах першого поверху від постійних вібрацій навіть почала відпадати плитка!

За власний кошт усунути дану проблему ми з Вами не можемо, тому будемо знову звертатися до міського голови з проханням посприяти у вирішенні даної проблеми та залучити працівників комунальних підприємств міста.

Я підготував текст нашого колективного звернення, на наступному тижні зберемо підписи і після Пасхи направимо до міського голови.

**[колективне звернення осбб щодо підвалів](http://www.slideshare.net/sergIlliukhin/ss-12310458 "колективне звернення осбб щодо підвалів")**     

View more [documents](http://www.slideshare.net/) from [sergIlliukhin](http://www.slideshare.net/sergIlliukhin)
