---
title: "Благоустрій парковки"
date: 2012-10-11
categories: 
  - "general"
tags: 
  - "благоустройство"
  - "парковка"
---

![](/wp-content/uploads/2012/10/reserved-parking-01.jpg)[Кошторис підготували](http://shevchenko4a.brovary.org/proekt-koshtorisu-na-2013-rik/ "Проект кошторису на 2013 рік"), [документи для РЕСу](http://shevchenko4a.brovary.org/opalyuvalniy-sezon-rozpochnetsya-vchasno/ "Опалювальний сезон розпочнеться вчасно") познаходили, тепер нарешті дійшли руки розповісти про плани щодо благоустрою парковки.

Перш за все хотілося б зазначити, що є територія, яка придатна для того, щоб за її рахунок розширити та покращини парковку і є бажання це зробити, але, як завжди, у ОСББ не вистачає коштів.

Відомий і дієвий спосіб отримати кошти - це залучити у благоустрій парковки інвестиції. А інвесторів потрібно якимось чином зацікавити, потрібно запропонувати такі умови, за яких мешканцям буде вигідно вкладати гроші у розбудову території.

**План наступний:** На загальних зборах пропонується вирішити питання про облаштування парковки на частині території, що не використовується, встановити за рахунок ОСББ блокіратори та передати ці новооблаштовані паркомісця в оренду зацікавленим мешканцям будинку. Кошти, отримані від оренди, направити на благоустрій решти парковки: розмітка місць, встановлення шлагбауму та відеоспостереження. <!--more-->

Звучить непогано, давайте розглянемо аспекти.

**1\. Де можна облаштувати додаткові парковочні місця?** [![](/wp-content/uploads/2012/10/Plan.jpg)](/wp-content/uploads/2012/10/Plan.jpg) В першу чергу - це 10-12 місць вздовж паркану з Тепломережею (біля 1 під'їзду); В другу чергу - це 16-20 місць вздовж паркану з Купавою;

**2\. Яка вартість оренди?** Вартість оренди буде встановлена загальними зборами. Вже зараз зрозуміло, що це буде сума між 200 та 500 грн на місяць. Відповідно, з 10 місць за місяць ми з Вами додатково отримуватимемо від 2000 до 5000 грн. Як встановити вартість? Досить важко. Є мешканці, які готові платити 400-500 грн на місяць, щоб мати індивідуальне парковочне місце, а є мешканці, які вважають, що тариф має бути 200 гривень.

Якщо розглядати ситуацію з фінансової вигоди всіх мешканців, то логічніше, звичайно, отримувати додаткових 5 тис на місяць замість, скажімо, 2 тис. Але вирішувати загальним зборам, звичайно.

**3\. Де взяти кошти на облаштування парковки?** Орендарі мають сплатити на 1 або на 2 роки наперед. Вони будуть протягом цього терміну користуватися паркомісцем, а ми для всіх обладнаємо нормальну парковку з відеоспостереженням та шлагбаумом.

**4\. Місць на всіх не вистачить. Як розподілити?** Перш за все, думаю, буде логічним, що це мають бути мешканці, які не мають заборгованості по внескам. Далі бачу 2 можливих варіанти, які можна застосувати і разом: 1) Простий і банальний жереб серед бажаючих, готових інвестувати кошти; 2) Шляхом визначення найкращої пропозиції. Скажімо, якщо за 200 грн готові орендувати 50 осіб, а за 400 грн готові орендувати 20 осіб, тоді можна орендувати місця тим, хто готовий зробити більший внесок. Вирішимо на зборах

Ну, ніби все. Якщо щось не зрозуміло - телефонуйте або запитуйте в коментарях.
