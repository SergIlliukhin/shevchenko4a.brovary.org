---
title: "Порядок денний загальних зборів"
date: 2011-02-28
categories: 
  - "committee"
tags: 
  - "автомобили"
  - "двор"
  - "жильцы"
  - "осбб"
  - "тарифы"
  - "финансы"
---

![Повестка общего собрания](/wp-content/uploads/2011/02/povestka-dnya.jpg "Повестка общего собрания")Питань для загальних зборів багато і обговорювати їх, як раніше неодноразово відзначалося читачами, потрібно не на сайті, а на загальних зборах мешканців.

Одначе, щоб не допустити балагану, порядок денний зборів та перелік питань для обговорення будуть складені попередньо і внесення змін до нього безпосередньо під час зборів заохочуватись не буде.

На сьогоднішній день я вважаю за потрібне внести до порядку денного зборів наступні питання:

### Загальне

\* Заслухати звіт голови правління ОСББ Шафоростова В.Д. щодо фінансових та господарських результатів діяльності об'єднання;

\* Заслухати звіт голови ревізійної комісії ОСББ Мороз О.Й. стосовно результатів фінансових <!--more Читати далі »-->перевірок роботи ОСББ.

\* Розглянути новий склад ревізійної комісії; _(можливо, будуть самовисуванці?)_

### Благоустрій

\* Відновити глухий паркан з усіх сторін внутрішньодворової території. Залишити єдиний вхід та в'їзд до будинку з боку вул.Проектної; _(необхідно, щоб припинити всі дискусії щодо [закриття наркопритону](http://shevchenko4a.brovary.org/otkrivayem-narkipriton/))_

\* Доручити правлінню ОСББ розрахувати кошторис по встановленню шлагбауму на в'їзді до внутрішньобудинкової території зі сторони вул.Проектної, зібрати кошти з мешканців будинку та встановити шлагбаум з електронною системою безпеки, що дозволить впускати до двору лише транспортні засоби, що належать мешканцям або обслуговують мешканців будинку; _(дуже багато мешканців звертались з цим проханням)_

### Боротьба з порушниками

\* Встановити пеню за несвоєчасну оплату послуг з утримання будинку у розмірі 1% за кожен день заборгованості, починаючи з 30-го дня після виникнення заборгованості;

### Кошторис

\* Встановити розмір щомісячних внесків за послуги з утримання будинку у розмірі: - для мешканців 1 поверху - x,xx грн/кв.м. - для мешканців 2-10 поверхів - y,yy грн/кв.м. _(з розміром оплати поки що не визначились, потрібно [ще раз переглянути](http://shevchenko4a.brovary.org/byudjet-osbb-2011/) зарплати працівників об'єднання, інакше у нас не буде жодного)_

Ваші пропозиції та доповнення, шановні сусіди?
